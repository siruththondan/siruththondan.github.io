[{"content":"புதுக்கோட்டை மாவட்டத்தில் அமைந்துள்ள குடுமியான் மலையில் உள்ள இசைக் கல்வெட்டானது , நமக்குக் கிடைக்கப்பெற்ற இசைக் கல்வெட்டுகளில் சுரங்களுடன் கிடைத்த பழமையான கல்வெட்டாகும்.\nஇந்தக் கல்வெட்டு கி.பி 7 - 8ஆம் நூற்றாண்டைச் செர்ந்தது, கல்வெட்டில் அரசன் பெயர் இல்லாத காரணத்தினால் இது முதலாம் மகேந்திர வர்மராக இருக்குலாம் என்று கருதப்படுகிறது.\nகுடுமியான் மலையைப் பற்றிய நூல்கள், ஆய்வுகள், வலைப்பதிவுகள் காணப்பட்டாலும், இங்குள்ள இசைக் கல்வெட்டிலுள்ள இராகங்களின் பெயர் மட்டுமே பெருப்பாலனவையில் காணப்படுகின்றன.\nஇந்த இசைக் கல்வெட்டின் சுரங்களை எந்த புத்தகத்திலோ, வலைப் பதிப்பிலோ, ஆய்வுக் கட்டுரையிலோ காணக்கிடைக்காததால் இந்த வலைப்பதிப்பில் தரப்பட்டுள்ளது.\nஇந்த வலைப்பதிப்பில் உள்ள சுவரங்கள், இரிச்சர்டு விட்டசு (Richard Widdess) அவர்களின், குடுமியாமலை கல்வெட்டு: ஆரம்பகால இந்திய இசைக் குறியீட்டு மரபின் ஆதாரம் (The Kudumiyamalai inscription: a source of early Indian music in notation) என்ற தலைப்பில் மூசிக்கா ஆசியாடிக்கா தொகுதி இரண்டில் (Musica Asiatica Volume 2) வெளியான பகுப்பாய்வு முடிவில் கண்டறியப்பட்டவை. அவர் வெளியிட்டது மேற்கத்திய இசை குறியீட்டு முறையில் (Staff Notation) இருப்பதை, இந்த பதிவில் கருநாடக இசையின் சுவரங்களாக மாற்றப்பட்டுள்ளது\nகல்வெட்டின் அமைப்பு இவ்விசைக் கல்வெட்டு 38 வரிகளையுடையது ஒவ்வொரு வரியும் 64 சுரங்களையுடையது இச்சுரங்கள் நான்கு எழுத்துகள் கொண்ட குழுக்களாக அமைக்கப்பட்டுள்ளன. ஒவ்வொரு குழுவும் சிறிய இடைவெளியால் பிரிக்கப்பட்டுள்ளது. ஆகவே ஒவ்வொரு வரியிலும் 16 குழுக்கள் உள்ளன. கல்வெட்டு ஏழு பெரிய பகுதிகளாக (sections) குறுக்குக் கோடுகளால் பிரிக்கப்பட்டுள்ளது. ஒவ்வொரு பகுதியிலும் இடப்பக்கத்தில் தலைப்பு சமஸ்கிருதத்தில் உள்ளது. ஒவ்வொரு பகுதியின் தலைப்பும், இராகத்தின் பெயரைத் தொடர்ந்து “சதுஸ்ப்ரஹார ஸ்வராகமாஃ” என்ற சொல் வருகிறது, இதன் பொருள் “நான்கு மீட்டல்களால் அமைந்த சுரங்கள்”(Texts of notes in four strikings). ஒவ்வொரு பகுதியின் முடிவில் “சமப்தா ஸ்வராகமாஃ” என்ற சொல் வந்துள்ளது. இதன் பொருள் ஸ்வராகமம் முடிந்தது (Texts of notes is finished) கல்வெட்டின் முடிவில் இந்தக் கல்வெட்டு எதற்காக வெட்டப்பட்டது என்ற செய்தி உள்ளது குறிப்பு : சமஸ்கிருத சொற்கள்\nசதுஸ்ப்ரஹரஸ்வராகமஹ் - samāptaḥ svarāgamaḥ\nசமப்தா ஸ்வராகமஹ் - catuḥprahārasvarāgamāḥ\nகல்வெட்டின் செய்தி கல்வெட்டின் முடிவில் சமஸ்கிருதத்திலும் அதைத்தொடர்ந்து தமிழிலும் செய்தி உள்ளது.\nசமசுகிருதப் பகுதி,\nśrī-rudrācārya-śiṣyeṇa parama\nmaheśvareṇa rājñā śiṣya\nhitārthaṃ kṛtāḥ svarāgamāḥ\nஸ்ரீ ருத்ராசார்ய ஶிஷ்யேண பரம\nமஹேஶ்வரேண ராஜ்ஞா ஶிஷ்ய\nஹிதார்த்தம் க்ருதாஃ ஸ்வராகமாஃ\nதமிழ்ப் பகுதி ,\nஎட்டிற்கும் ஏழிற்கும் இவை உரிய\nமுதல் கூற்று - இது எட்டு மற்றும் ஏழு நரம்புகள் கொண்ட இசைக் கருவிகளுக்கு உரியது என்று ஒரு கூற்றும்.\nஇரண்டாம் கூற்று - இது எட்டு மற்றும் ஏழு எண்ணிக்கை கொண்ட தாளத்தை (beat) குறிக்கின்றது என்று இன்னோறு கூற்றும் உள்ளது.\nகல்வெட்டு இராகங்களின் பெயர்கள் மத்தியம கிராமம் – Madhyamagrāma ஷட்ஜ கிராமம் – Ṣaḍjagrāma சாதவம் – Sādava சாதாரிதம் – Sādhārita பஞ்சமம் – Pañcama கைசிக மத்தியமம் – Kaiśikamadhyama கைசிகம் – Kaiśika மத்தியம கிராமம் மற்றும் ஷட்ஜ கிராமம் என்ற இராகத்தின் பெயர்கள், அதே பெயர்களில் உள்ள கிராமங்களோடு குழப்பம் உண்டாக்கக்கூடும். இரண்டும் வேறு. மேலும் அறிய பாக்க - Musica Asiatica Volume 2, பக்கம்: 120 (இவைகளின் வேறுபாடுகள் இந்தப் பதிவிலிருந்து மாறுபடுவதால் இதை வரும் பதிவுகளில் காண்போம்)\nமேற்கத்திய - கர்நாடக இசைச் குறியீடு முன்பே கூறியது போல், குடுமியான் மலை இசைக்கல்வெட்டில் கண்டறிந்த சுரங்கள் மேற்கத்திய இசை குறியீட்டுமுறையில் (Staff Notation) இருப்பதால் அதை கர்நாடக இசைச் சுரங்களாக மாற்றப் பயன்பட்ட அட்டவணையும் வரைபடமும்\nWestern Note Swaras C ச C# / D♭ ரி1 D ரி2 D# / E♭ க1 E க2 F ம1 F# / G♭ ம2 G ப G# / A♭ த1 A த2 A# / B♭ நி1 B நி2 அட்டவணை 1: மேற்கத்திய - கர்நாடக இசைச்சுர ஒப்பீடு\nபடம் 1 : இசைத் தாளிலிருந்து சுரங்கள்\nபடம் 2 : இசைத் தாளிலிருந்து சுரங்கள்\nதற்கால இராகப் பொருத்தம் குறிப்பு : இங்கு சுவரப்பொருத்தம் அடிப்படை தற்கால இராகம் கொடுக்கப் பட்டுள்ளது, கல்வெட்டின் இராகங்கள் தற்காலத்தில் எந்த இராகத்தொடு பொருந்தும் என்பது ஆய்வுக்குறியது.\nமத்தியம கிராமம் மற்றும் ஷட்ஜ கிராமத்திலுள்ள சுவரங்கள்\nச ரி2 க1 ம1 ப த2 நி1 ஷட்ஜம், சதுஸ்ருதி ரிஷபம், சாதாரண காந்தாரம் , சுத்த மத்திமம் , பஞ்சமம், சதுஸ்ருதி தைவதம் , கைசிகி நிஷாதம். இவை தற்கால கரகரப்பியா இராகத்தில் உள்ள சுவரங்களைக் கொண்டது.(படம் 1) சாதவம்\nச ரி2 க2 ஷட்ஜம், சதுஸ்ருதி ரிஷபம், அந்தர காந்தாரம் , சுத்த மத்திமம் , பஞ்சமம், சதுஸ்ருதி தைவதம் , கைசிகி நிஷாதம். இது தற்கால அரிகாம்போதி இராகத்தில் உள்ள சுவரங்களைக் கொண்டது.(படம் 2) சாதாரிதம், பஞ்சமம், கைசிக மத்தியமம் மற்றும் கைசிகம்\nச ரி2 க2 ஷட்ஜம், சதுஸ்ருதி ரிஷபம், அந்தர காந்தாரம் , சுத்த மத்திமம் , பஞ்சமம், சதுஸ்ருதி தைவதம் , காகலி நிஷாதம். இவை தற்கால சங்கராபரணம் இராகத்தில் உள்ள சுவரங்களைக் கொண்டது ","permalink":"https://siruththondan.in/blogs/kudumiyanmalai_isai_kalvettu_swarangal/","summary":"குடுமியான்மலை இசைக் கல்வெட்டின் சுவரங்கள்","title":"குடுமியான்மலை இசைக் கல்வெட்டின் சுவரங்கள்"},{"content":"","permalink":"https://siruththondan.in/tools/","summary":"","title":"Tools"}]